{
  "title": "VALOKUVAUS",
  "subtitle": "Joskus tuntuu, että kerron kuvillani enemmän itsestäni kuin kuvieni aiheista.",
  "paragraphs": [
    "Olen kuvannut 15-vuotiaasta lähtien, ja kipinä valokuvaamiseen syttyi jo varhain pappani järjestelmäkameran äärellä. Katselin, kuinka hän tarkensi kuvaa yhä uudelleen ja uudelleen, ja kameran lukuisat nappulat, vivut ja säätöruuvit kiehtoivat minua valtavasti.",
    "Teininä ostin sitten oman järjestelmäkamerani ja niinä vuosina kuvasin paljon filmille. Harrastus jäi kuitenkin vuosiksi taka-alalle, kunnes löysin sen uudelleen luontokuvauksen ja henkilökuvaamisen kautta Vaasassa asuessani.",

    "Valokuvaajana minua kiehtovat erityisesti abstraktit aiheet ja valo.",
    "Viehätyn viivoista, jotka halkovat kuvaa, ihmisten kasvojen uurteista sekä ränsistyneistä, elämää nähneistä rakennuksista. Niiden äärellä jään usein pohtimaan, millaisia ne ovat olleet loistonsa päivinä.",
    "Studiokuvaaminen ja potretit ovat ehkä lähimpänä sydäntäni, mutta todellisuudessa kamera kulkee mukanani lähes minne tahansa — koskaan ei tiedä, milloin valo osuu kohdalle oikealla tavalla.",
    "Jos olet kiinnostunut toimimaan mallina tai hankkimaan uudet portfoliokuvat, ota yhteyttä, koetetaan saada sessio järjestymään!"
  ]
}
